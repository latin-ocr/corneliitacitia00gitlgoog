AB EXGESSU DIVI AUGUSTI VI 28—30. 237

de se statuebant humabantur corpora, manebant
testamenta, pretium festinandi. sed Caesar missis

. ad senatum litteris disseruit morem maioribus,

quotiens dirimerent amicitiae, interdicere domo ιο
eumque finem gratiae ponere: id se repetivisse
in Labeone atque illum, quia male administratae
provinciae aliorumque criminum arguebatur, cul-
pam invidia velavisse, >frustra conterrita uxore,
quam etsi nocentem periculi tamen expertem. 15
Mamercus dein Scaurus rursum postulatur, in-
signis nobilitate et orandis causis, vita probro-
sus. nihil hunc amicitia Seiani sed labefecit haud
minus validum ad exitia Macronis odium, qui
easdem artes occultius exercebat3 detuleratque 20
argumentum tragoediae a Scauro scriptae additis
versibus qui in Tiberium flecterentur: verum
ab Servilio et Cornelio accusatoribus adulterium
Liviae, magorum sacra obiectabantur. Scaurus,
ut dignum veteribus Aemiliis, damnationem an· 25
teiit hortante Sextia uxore , quae incitamentum
mortis et particeps fuit.

30. Ac tamen. accusatores, si facultas inci-
. deret, poenis adficiebantur, ut Servilius Cornelius-
que perdito- Scauro famosi, quia pecuniam a Vario
Ligure omittendae delationis ceperant, in insulas
interdicto igni atque aqua demoti sunt. et Abu· 5
dius Ruso functus aedilitate dum Lentulo Gae-
tulicO, sub quo legioni praefuerat, periculum
facessit, quod is Seiani filium generum destinasset,
ultro damnatur atque urbe exigitur. Gaetulicus

